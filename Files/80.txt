


Hindi Story About Wisdom And Kindness


एक राजा था।  वह बेहद न्यायप्रिय, दयालु और विनम्र था। उसके तीन बेटे थे।  जब राजा बूढ़ा हुआ तो उसने किसी एक बेटे को राजगद्दी सौंपने का निर्णय  किया। इसके लिए उसने तीनों की परीक्षा लेनी चाही। उसने तीनों राजकुमारों को  अपने पास बुलाया और कहा, 'मैं आप तीनों को एक छोटा सा काम सौंप रहा हूं।  उम्मीद करता हूं कि आप सभी इस काम को अपने सर्वश्रेष्ठ तरीके से करने की  कोशिश करेंगे।'




राजा के कहने पर राजकुमारों ने हाथ जोड़कर कहा, 'पिताजी, आप आदेश दीजिए। हम  अपनी ओर से कार्य को सर्वश्रेष्ठ तरीके से करने का भरपूर प्रयास करेंगे।'  राजा ने प्रसन्न होकर उन तीनों को कुछ स्वर्ण मुद्राएं दीं और कहा कि इन  मुद्राओं से कोई ऐसी चीज खरीद कर लाओ जिससे कि पूरा कमरा भर जाए और वह  वस्तु काम में आने वाली भी हो।



 यह सुनकर तीनों राजकुमार स्वर्ण मुद्राएं  लेकर अलग-अलग दिशाओं में चल पड़े। बड़ा राजकुमार बड़ी देर तक माथापच्ची  करता रहा। उसने सोचा कि इसके लिए रूई उपयुक्त रहेगी। उसने उन स्वर्ण  मुद्राओं से काफी सारी रूई खरीद कर कमरे में भर दी और सोचा कि इससे कमरा भी  भर गया और रूई बाद में रजाई भरने के काम आ जाएगी। 


[ads-post]

मंझले राजकुमार ने ढेर  सारी घास से कमरा भर दिया। उसे लगा कि बाद में घास गाय व घोड़ों के खाने के  काम आ जाएगी।



 उधर छोटे राजकुमार ने तीन दीये खरीदे। पहला दीया उसने कमरे  में जलाकर रख दिया। इससे पूरे कमरे में रोशनी भर गई। दूसरा दीया उसने  अंधेरे चौराहे पर रख दिया जिससे वहां भी रोशनी हो गई और तीसरा दीया उसने  अंधेरी चौखट पर रख दिया जिससे वह हिस्सा भी जगमगा उठा। बची हुई स्वर्ण  मुद्राओं से उसने गरीबों को भोजन करा दिया। राजा ने तीनों राजकुमारों की  वस्तुओं का निरीक्षण किया। अंत में छोटे राजकुमार के सूझबूझ भरे निर्णय को  देखकर वह बेहद प्रभावित हुआ और उसे ही राजगद्दी सौंप दी।

 




अतः व्यक्ति की योग्यता उसके सूझ-बुझ और उन कार्यो से आंकी जाती हैं जो ज्यादा से ज्यादा जनहित मैं हो । 



Other Hindi Stories Published Earlier




सम्राट अशोक का अभिमान | प्रेरक प्रसंग | Motivational Hindi Story
राम की मुरली | प्रेरक प्रसंग | Motivational Hindi Story
बुरे कर्मों का बखान | प्रेरणादायक कहानी | Hindi Motivational Story
युधिष्ठिर का यज्ञ और सुनहरा नेवला | Hindi Mythological Story|
आज्ञाकारी पुत्र | महात्मा गाँधी से जुड़े प्रेरक प्रसंग | Inspirational Story


P.S. अगर आप भी अपनी रचनाएँ(In Hindi), कहानियाँ (Hindi Stories), प्रेरक लेख(Self -Development  articles in Hindi ) या कवितायेँ लाखों लोगों तक पहुँचाना चाहते हैं तो हमसे nisheeth@hindisahityadarpan[dot ]in  पर संपर्क करें !!



