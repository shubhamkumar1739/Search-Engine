




Great Inspirational Hindi Story
विश्व  प्रसिद्ध नेता और अमेरिकी राष्ट्रपति अब्राहम लिंकन के जीवन से जुड़ा  एक बेहतरीन प्रसंग आज प्रसारित किया जा रहा है।  इस कहानी के बारे में अपनी सीख और प्रतिक्रिया जरुर करें !!










अब्राहम लिंकन का बचपन अत्यन्त दुखमय था। उन्होंने अत्यन्त साधारण परिवार में जन्म लिया था। कभी नाव चलाकर तो कभी लकड़ी काटकर वे जीविका चलाते थे। उन्हें महापुरुषों का जीवन-चरित पढ़ने में बड़ा आनंद आता था, पर अर्थाभाव में पुस्तक खरीद कर पढ़ना उनके लिए कठिन था।


वे अमेरिका के प्रथम राष्ट्रपति जार्ज वाशिंगटन के जीवन से बहुत प्रभावित थे। एक समय उन्हें पता चला कि एक पड़ोसी के पास जार्ज वाशिंगटन का जीवन – चरित है; वे प्रसन्ता से नाच उठे, पर मन में भय आया कि पड़ोसी पुस्तक देगा या नहीं। पड़ोसी ने पुस्तक दे दी। अब्राहम ने शीघ्र ही लौटा देने का वादा किया।

[ads-post]

अब्राहम लिंकन ने पुस्तक अभी समाप्त ही नहीं की थी कि एक दिन अचानक बड़ी जोर से वर्षा हुई। अब्राहम लिंकन झोपड़ी में रहते थे; पुस्तक वर्षा से भीगकर ख़राब हो गई। अब्राहम के मन में बड़ा दुख हुआ, परन्तु वे निराश नहीं हुए।

मुझसे एक बड़ा अपराध हो गया है। सोलह साल की अवस्था वाले असहाय बालक अब्राहम की बात से पड़ोसी आश्चर्यचकित हो गया। वह बालक की सरलता और निष्कपटता से बहुत प्रसन्न हुआ।

अब्राहम ने कहा कि मैं पुस्तक लौटा नहीं सकूंगा। यद्यपि वह जल से भीगकर ख़राब हो गई है, तो भी मैं आपको नई पुस्तक दूंगा।

तुम नई पुस्तक किस तरह दे सकोगे? घर पर तो पैसे का ठिकाना नहीं है और बात ऐसी करते हो? पडोसी ने झिड़की दी।

मुझे अपने श्रम पर विश्वास है। मैं आपके खेत में मजदूरी कर पुस्तक के दुगुने दाम का काम कर दूंगा। अब्राहम लिंकन आशान्वित थे। पड़ोसी को उनका प्रस्ताव ठीक लगा।


अब्राहम लिंकन ने मजदूरी के द्वारा पुस्तक की भरपाई कर दी और जार्ज वाशिंगटन की जीवनी अब्राहम की अपनी सम्पत्ति हो गई। अपने श्रम से उन्होंने अपने पुस्तकालय की पहली पुस्तक प्राप्त की।
P.S. Thank You for checking out this fabulous hindi story about bibliophile nature of president Abraham Lincoln. If you have similar hindi story or article which you want to share with all do let us know.We would be happy to publish it here in the site.

P.S. अगर आप भी अपनी रचनाएँ(In Hindi), कहानियाँ (Hindi Stories), प्रेरक लेख(Self-Development articles in Hindi) या कवितायेँ लाखों लोगों तक पहुँचाना चाहते हैं तो हमसे nisheeth@hindisahityadarpan[dot]in  पर संपर्क करें !!

