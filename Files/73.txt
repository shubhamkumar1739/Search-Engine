






एक घना जंगल था। उसमें कई भैंसों के परिवार रहते थे। आक्रमणकारी सिंह एक ही था। वह जब चाहता हमला करता ओर किसी भी मोटे दुबले भैंस  को चट कर जाता। झुण्ड के अन्य सदस्य घबराकर सिर पर पैर रखकर जिधर-तिधर भागते।



एक दिन एक बूढ़े भैंस ने सजातियों के सभी परिवारों को एकत्रित किया और कहा मरना है तो बहादुरी से क्यों न मरें। रहना है तो मिलजुल कर क्यों न रहें। बात सभी की अच्छी लगी और वे उसके कहने से चलने को सहमत हो गए।
[ads-post]



दूसरे दिन तगड़े तगड़े भैंसों ने एक दल गठित किया और योजना बनी कि आक्रमण की प्रतीक्षा न करके शेर की माँद पर चला जाय और वहाँ उस पर हमला बोल दिया जाय। नई। योजना नई हिम्मत और नई आशा से तगड़े भैंसों के हौसले बहुत बढ़ गये थे। सो वे बहादुरी के साथ चले ओर माँद में सीधे शेर पर बिजली की तरह टूट पड़े।



शेर को ऐसी मुसीबत का सामना इससे पहले कभी भी नहीं करना पड़ा था। वह घबड़ा गया और जान बचाकर इतनी तेजी से भाग कि यह देख तक न सका कि हमला करने वाले कौन है और कितने हैं? भयाक्रान्त शेर ने उस जंगल में भूतों का निवास माना ओर फिर कभी उधर न लोटने का निश्चय करके दूरस्थ बन में अपना डेरा डाला। भैंसों के परिवार निश्चिन्तता पूर्वक रहने ओर बन बिहार का आनन्द लेने लगे।





आधुनिक समाज में हमारी हालत भी इन भैंसों की तरह ही है जिन्हे कोई भी शेर रुपी अपराधी दिन दहाड़े हमें प्रताड़ित करता है और हमारे मनोबल को तोड़ देता है और हमें बेबस कर देता है। आईये हम सब भैंसों की तरह ही एक होकर इन तत्वों का मुकाबला करें और इन्हे समाज से उखाड़ फेंकें।  



These Inspirational Hindi Stories Were Also Much Appreciated By People



जो दूसरों के बारे में सोचते हैं उन्हें संतोष भी मिलता है यश भी और सम्मान भी।-Hindi Mythological Stories
जीवन में सफलता की कुंजी है ये तीन बातें!!- Incredible Stories From Ramayana
परिस्थितियों को जाने बिना कोई भी निर्णय लेने से बचें!! [Moral Hindi Stories]
धैर्य हर लक्ष्य प्राप्ति में सफलता सुनिश्चित करता है| [ Motivational Hindi Story From The Life Of Shivaji Maharaj ]
बोध कथा - ईर्ष्या-द्वेष आपके मन पर बोझ है इन्हें निकाल फेंकें| [Moral Hindi Story]
प्रेरक प्रसंग - क्रोध हमारी सही गलत पहचानने की शक्ति को क्षीण कर देता है! [ Moral Hindi Story ]
[ Motivational Hindi Story ] सूझ बुझ एवं जनहित मनुष्य को सफल बनाती है|प्रेरक प्रसंग|


P.S. अगर आप भी अपनी रचनाएँ(In Hindi), कहानियाँ (Hindi Stories), प्रेरक लेख(Self -Development  articles in Hindi ) या कवितायेँ लाखों लोगों तक पहुँचाना चाहते हैं तो हमसे nisheeth[dot]exe@gmail[dot ]com  पर संपर्क करें !!



