


आज प्रकाशित की जा रही कहानी हिंदी साहित्य मार्गदर्शन पर इस साल की पहली प्रकाशित कहानी है जो महान दार्शनिक सुकरात के जीवन से लिया गया एक प्रेरक प्रसंग है।  सुकरात देखने में तो कुरूप थे लेकिन उनका ज्ञान और बुद्धिमता उनकी सारी कमियों को कभी उजागर नहीं होने देता था। उनकी बुद्धिमता को ही दर्शाता ये प्रसंग आपको भी अपनी कमियों पर विजय पाने के लिए प्रेरित करेगा। 











विश्व के महानतम दार्शनिकों में से एक सुकरात एक बार अपने शिष्यों के साथ बैठे कुछ चर्चा कर रहे थे। तभी वहां एक ज्योतिषी आ पहुंचा।





वह सबका ध्यान अपनी ओर आकर्षित करते हुए बोला ,” मैं ज्ञानी हूँ ,मैं किसी का चेहरा देखकर उसका चरित्र बता सकता हूँ। बताओ तुममें से कौन मेरी इस विद्या को परखना चाहेगा?”





सभी शिष्य सुकरात की तरफ देखने लगे।





सुकरात ने उस ज्योतिषी से अपने बारे में बताने के लिए कहा।





अब वह ज्योतिषी उन्हें ध्यान से देखने लगा।





सुकरात बहुत बड़े ज्ञानी तो थे लेकिन देखने में बड़े सामान्य थे , बल्कि उन्हें कुरूप कहना कोई अतिश्योक्ति न होगी।





ज्योतिषी उन्हें कुछ देर निहारने के बाद बोला, ” तुम्हारे चेहरे की बनावट बताती है कि तुम सत्ता के विरोधी हो, तुम्हारे अंदर द्रोह करने की भावना प्रबल है। तुम्हारी आँखों के बीच पड़ी सिकुड़न तुम्हारे अत्यंत क्रोधी होने का प्रमाण देती है ….”





ज्योतिषी ने अभी इतना ही कहा था कि वहां बैठे शिष्य अपने गुरु के बारे में ये बातें सुनकर गुस्से में आ गए और उस ज्योतिषी को तुरंत वहां से जाने के लिए कहा।





पर सुकरात ने उन्हें शांत करते हुए ज्योतिषी को अपनी बात पूर्ण करने के लिए कहा।





ज्योतिषी बोला, ” तुम्हारा बेडौल सिर और माथे से पता चलता है कि तुम एक लालची ज्योतिषी हो, और तुम्हारी ठुड्डी की बनावट तुम्हारे सनकी होने के तरफ इशारा करती है।”





इतना सुनकर शिष्य और भी क्रोधित हो गए पर इसके उलट सुकरात प्रसन्न हो गए और ज्योतिषी को इनाम देकर विदा किया। शिष्य सुकरात के इस व्यवहार से आश्चर्य में पड़ गए और उनसे पूछा, ” गुरूजी, आपने उस ज्योतिषी को इनाम क्यों दिया, जबकि उसने जो कुछ भी कहाँ वो सब गलत है ?”





” नहीं पुत्रों, ज्योतिषी ने जो कुछ भी कहा वो सब सच है, उसके बताये सारे दोष मुझमें हैं, मुझे लालच है, क्रोध है, और उसने जो कुछ भी कहा वो सब है, पर वह एक बहुत ज़रूरी बात बताना भूल गया, उसने सिर्फ बाहरी चीजें देखीं पर मेरे अंदर के विवेक को नही आंक पाया, जिसके बल पर मैं इन सारी बुराइयों को अपने वष में किये रहता हूँ, बस वह यहीं चूक गया, वह मेरे बुद्धि के बल को नहीं समझ पाया !”, सुकरात ने अपनी बात पूर्ण की।



These Inspirational Short Hindi Stories Were Also Loved By People














प्रेरक प्रसंग - अपनी त्रुटियों पर विजय ही मनुष्य को महान बनाती है|
सर्वोत्तम उपहार - अद्भुत हिंदी कहानियाँ | Best Moral Stories
संकल्प, बल और बुद्धि का सम्मिलित रूप ही सफलता प्राप्त कर सकता है।
क्रूर और कठोर शीघ्र नष्ट हो जाते हैं - महान दार्शनिक कन्फ्यूशियस से जुड़ा प्रेरक प्रसंग !!
प्रेरक प्रसंग - अत्याचारी शासक एक चीते से अधिक भयंकर होता है।[Hindi Stories]

P.S. अगर आप भी अपनी रचनाएँ(In Hindi), कहानियाँ (Hindi Stories), प्रेरक लेख(Self -Development  articles in Hindi ) या कवितायेँ लाखों लोगों तक पहुँचाना चाहते हैं तो हमसे nisheeth[dot]exe@gmail[dot ]com  पर संपर्क करें !!















